۳۷.عیسی ایلعازرِ مرده را زنده می کند
====================================

![obs-37-01.jpg](/var/www/vhosts/door43.org/httpdocs/data/gitrepo/media/en/obs/obs-37-01.jpg "obs-37-01.jpg")

روزی،عیسی خبری شنید که ایلعازر بسیار مریض است،ایلعازر و دو خواهرش مریم و
مرتا از دوستان خوب عیسی بودند.وقتی عیسی این خبر را شنید،گفت،”این بیماری
موجب مرگ او نخواهد شد،بلکه باعث بزرگی و جلال خدا خواهد گشت.”عیسی با آنکه
آنها را دوست داشت،با این حال دو روز دیگر در محلی که بود،ماند.

![obs-37-02.jpg](/var/www/vhosts/door43.org/httpdocs/data/gitrepo/media/en/obs/obs-37-02.jpg "obs-37-02.jpg")

سپس او به شاگردانش گفت،”بیایید به یهودیه بازگردیم.”شاگردان اعتراض کرده
گفتند،”همین چند روز پیش بود که سران یهود می خواستند شما را در یهودیه
بکشند!”عیسی در جواب گفت،”دوست ما ایلعازر خوابیده است و من می روم تا او
را بیدار کنم.”

![obs-37-03.jpg](/var/www/vhosts/door43.org/httpdocs/data/gitrepo/media/en/obs/obs-37-03.jpg "obs-37-03.jpg")

شاگردان پاسخ دادند،”خداوندا،اگر او خوابیده است،حالش بهتر خواهد شد.”پس
عیسی به طور واضح فرمود:“ایلعازر مرده است.و من خوشحالم که در کنار او
نبودم.چون مرگ او یکبار دیگر به شما فرصت خواهد داد که به من ایمان آورید.”

![obs-37-04.jpg](/var/www/vhosts/door43.org/httpdocs/data/gitrepo/media/en/obs/obs-37-04.jpg "obs-37-04.jpg")

وقتی عیسی به آنجا رسید،ایلعازر برای چهار روز بود که مرده بود.مرتا به
پیشواز عیسی رفت و گفت،”سرورم،اگر اینجا بودید،برادرم از دست نمی رفت،اما
من ایمان دارم اگر از خدا بخواهید برادرم دوباره زنده خواهد شد.”

![obs-37-05.jpg](/var/www/vhosts/door43.org/httpdocs/data/gitrepo/media/en/obs/obs-37-05.jpg "obs-37-05.jpg")

عیسی پاسخ داد،”آن کسی که مردگان را زنده می کند و به ایشان زندگی می
بخشد،من هستم.هر که به من ایمان داشته باشد،اگر حتی مانند دیگران بمیرد،بار
دیگر زنده خواهد شد.و چون به من ایمان دارد،زندگی جاوید یافته،هرگز هلاک
نخواهد شد.آیا به این گفته من ایمان داری؟”مرتا جواب داد،”بله استاد،من
ایمان دارم که شما مسیح،فرزند خدا هستید.”

![obs-37-06.jpg](/var/www/vhosts/door43.org/httpdocs/data/gitrepo/media/en/obs/obs-37-06.jpg "obs-37-06.jpg")

وقتی مریم نزد عیسی رسید،به پاهای او افتاد و گفت،”سرورم،اگر اینجا
بودید،برادرم نمی مرد.”او از آنها پرسید،”کجا او را دفن کرده اید؟”آنها
پاسخ دادند،”در مقبره بفرمایید،ببینید.”سپس عیسی گریست.

![obs-37-07.jpg](/var/www/vhosts/door43.org/httpdocs/data/gitrepo/media/en/obs/obs-37-07.jpg "obs-37-07.jpg")

قبر او غاری بود که سنگ بزرگی جلو دهانش غلطانیده بودند.وقتی عیسی به مقبره
رسید به آنها گفت،”سنگ را کنار بزنید!”اما مرتا گفت،”او برای او چهار روز
است که مرده.حالا دیگر جسدش متعفن شده است.”

![obs-37-08.jpg](/var/www/vhosts/door43.org/httpdocs/data/gitrepo/media/en/obs/obs-37-08.jpg "obs-37-08.jpg")

عیسی پاسخ داد،”مگر نگفتم اگر ایمان بیاوری،کارهای عجیب از خدا می
بینی؟”بنابراین آنها سنگ را کنار زدند.

![obs-37-09.jpg](/var/www/vhosts/door43.org/httpdocs/data/gitrepo/media/en/obs/obs-37-09.jpg "obs-37-09.jpg")

آنگاه عیسی به آسمان نگاه کرد و گفت،”پدر،تو را شکر می کنم که دعای مرا
شنیده ای.البته همیشه دعایم را می شنوی ولی این را به خاطر مردمی که اینجا
هستند گفتم،تا ایمان آورند که تو مرا فرستاده ای.”سپس با صدای بلند
فرمود،”ایلعازر،بیرون بیا!”

![obs-37-10.jpg](/var/www/vhosts/door43.org/httpdocs/data/gitrepo/media/en/obs/obs-37-10.jpg "obs-37-10.jpg")

ایلعازر از قبر بیرون آمد!در حالی که تمام بدنش در کفن پیچیده شده و پارچه
ای سروصورتش را پوشانیده بود.عیسی به آنها گفت،”او را باز کنید تا بتواند
راه برود.”تعداد زیادی از سران قوم که آنجا بودند و این معجزه را دیدند به
عیسی ایمان آوردند.

![obs-37-11.jpg](/var/www/vhosts/door43.org/httpdocs/data/gitrepo/media/en/obs/obs-37-11.jpg "obs-37-11.jpg")

اما تعدادی از سران مذهبی که از این واقعه حسادت بردند،جلسه ای تشکیل دادند
تا نقشه ای برای کشتن عیسی بِکشند.

داستانی از کتاب مقدس;یوحنا۱۱:آیه۱تا۴۶
