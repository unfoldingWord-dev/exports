۳۸.خیانت به عیسی
================

![obs-38-01.jpg](/var/www/vhosts/door43.org/httpdocs/data/gitrepo/media/en/obs/obs-38-01.jpg "obs-38-01.jpg")

عیسی برای سه سال موعظه کرد.زمان عید پِسَح فرا رسید.در آن عید،یهودیان به
یاد می آوردند که چگونه خدا آنها را از بردگی در مصر نجات داد.عیسی می
دانست که چه اتفاقی برای او می افتد و او به شاگردانش گفته بود که او به
اورشلیم تا جان خود را فدا سازد.

![obs-38-02.jpg](/var/www/vhosts/door43.org/httpdocs/data/gitrepo/media/en/obs/obs-38-02.jpg "obs-38-02.jpg")

سران مذهبی در اورشلیم عیسی را به عنوان مسیح موعود رد کرده بودند و توطئه
چیدند تا او را به قتل برسانند.یهودا یکی از شاگردان عیسی بود.او مسئول دخل
و خرج شاگردان بود،اما او فرد صادقی نبود و هر از گاهی از آن اموال می
دزدید.یهودا نزد کاهنان اعظم یهود رفت و پیشنهاد خیانت به عیسی را داد.

![obs-38-03.jpg](/var/www/vhosts/door43.org/httpdocs/data/gitrepo/media/en/obs/obs-38-03.jpg "obs-38-03.jpg")

سران مذهبی یهود به رهبری کاهن اعظم،بابت خیانت یهودا به او سی سکه نقره
دادند.درست طبق پیشگویی انبیاء که گفته بودند.یهودا موافقت کرد و پول را
برداشت.از آن هنگام او به دنبال فرصتی بود تا عیسی را به ایشان تسلیم کند.

![obs-38-04.jpg](/var/www/vhosts/door43.org/httpdocs/data/gitrepo/media/en/obs/obs-38-04.jpg "obs-38-04.jpg")

عیسی عید پِسَح را همراه با شاگردانش جشن گرفت.وقتی شام می خوردند،عیسی نان
را بدست گرفت،آن را برکت داد،تکه تکه کرد و به ایشان داد و گفت،”بگیرید،این
بدن من است که در راه شما فدا می شود.این عمل را به یاد من به جا آورید.”به
همین طریق عیسی می خواست نشان دهد که بدن او برای آنها قربانی می شود.

![obs-38-05.jpg](/var/www/vhosts/door43.org/httpdocs/data/gitrepo/media/en/obs/obs-38-05.jpg "obs-38-05.jpg")

عیسی عید پِسَح را همراه با شاگردانش جشن گرفت.وقتی شام می خوردند،عیسی نان
را بدست گرفت،آن را برکت داد،تکه تکه کرد و به ایشان داد و گفت،”بگیرید،این
بدن من است که در راه شما فدا می شود.این عمل را به یاد من به جا آورید.”به
همین طریق عیسی می خواست نشان دهد که بدن او برای آنها قربانی می شود.

![obs-38-06.jpg](/var/www/vhosts/door43.org/httpdocs/data/gitrepo/media/en/obs/obs-38-06.jpg "obs-38-06.jpg")

سپس عیسی به شاگردان گفت،”یکی از شما به من خیانت می کند.”شاگردان حیران
ماندند و نمی دانستند که چه کسی این کار را انجام می دهد.عیسی گفت،”شخصی که
اول من به او نان می دهم به من خیانت می کند.”سپس او نان را به یهودا داد.

![obs-38-07.jpg](/var/www/vhosts/door43.org/httpdocs/data/gitrepo/media/en/obs/obs-38-07.jpg "obs-38-07.jpg")

پس از آنکه یهودا نان را برداشت،شیطان داخل او شد.یهودا از آنجا رفت تا
عیسی را تسلیم سران یهود بکند.این حادثه در شب اتفاق افتاد.

![obs-38-08.jpg](/var/www/vhosts/door43.org/httpdocs/data/gitrepo/media/en/obs/obs-38-08.jpg "obs-38-08.jpg")

بعد ازغذا،عیسی و شاگردانش به سوی کوه زیتون رفتند.عیسی گفت،”امشب همه شما
مرا تنها خواهید گذاشت،چون در کتاب آسمانی نوشته شده که خدا چوپان را می
زند و گوسفندان پراکنده می شوند.”

![obs-38-09.jpg](/var/www/vhosts/door43.org/httpdocs/data/gitrepo/media/en/obs/obs-38-09.jpg "obs-38-09.jpg")

پطرس گفت،”حتی اگر همه،شما را ترک کنند،من این کار را نخواهم کرد!”سپس عیسی
به او گفت،”شیطان همه شما را می آزماید،اما من برای تو دعا کردم تا ایمانت
از بین نرود.بدان که تا فردا صبح،پیش از بانگ خروس،سه بار مرا انکار خواهی
نمود و حتی خواهی گفت که مرا نمی شناسی!”

![obs-38-10.jpg](/var/www/vhosts/door43.org/httpdocs/data/gitrepo/media/en/obs/obs-38-10.jpg "obs-38-10.jpg")

پطرس دوباره به عیسی گفت،”حتی اگر بمیرم،شما را انکار نمی کنم!”بقیه
شاگردان نیز چنین گفتند.

![obs-38-11.jpg](/var/www/vhosts/door43.org/httpdocs/data/gitrepo/media/en/obs/obs-38-11.jpg "obs-38-11.jpg")

سپس عیسی با شاگردان به باغ جتسیمانی رفتند.عیسی به شاگردان گفت که در دعا
باشید که مبادا دچار وسوسه شوید.سپس عیسی آنها را ترک کرد تا به دعا
بپردازد.

![obs-38-12.jpg](/var/www/vhosts/door43.org/httpdocs/data/gitrepo/media/en/obs/obs-38-12.jpg "obs-38-12.jpg")

عیسی سه بار دعا کرد،”ای پدر،اگر خواست توست،این جام رنج و زحمت را از
مقابل من بردار،اما در این مورد می خواهم اراده تو انجام شود،نه خواست
من.”عیسی دچار کشمکش روحی آنچنانی بود که عرق او همچون قطره های درشت خون
بر زمین می چکید.خدا فرشته ای را فرستاد تا او را تقویت کند.

![obs-38-13.jpg](/var/www/vhosts/door43.org/httpdocs/data/gitrepo/media/en/obs/obs-38-13.jpg "obs-38-13.jpg")

بعد از هر دعایی،عیسی به طرف شاگردانش بازمی گشت،اما آنها خواب بودند.بعد
از بار سوم عیسی گفت،”برخیزید،باید برویم!این هم شاگرد خائن من!”

![obs-38-14.jpg](/var/www/vhosts/door43.org/httpdocs/data/gitrepo/media/en/obs/obs-38-14.jpg "obs-38-14.jpg")

یهودا به همراه سربازان و محافظین خانه خدا و کاهنان اعظم یهود با
مشعلهایشان وارد باغ شدند.او به طرف عیسی آمد و گفت،”سلام استاد”و دست بر
گردن او انداخت و صورت او را بوسید.این علامتی بود تا به سران مذهبی یهود
بفهماند که او خود عیسی است تا دستگیرش کنند.سپس عیسی به او گفت،”یهودا آیا
تو با بوسه ای به من خیانت کردی؟”

![obs-38-15.jpg](/var/www/vhosts/door43.org/httpdocs/data/gitrepo/media/en/obs/obs-38-15.jpg "obs-38-15.jpg")

زمانی که سربازان عیسی را دستگیر کردند،پطرس شمشیر خود را کشید و گوش راست
خدمتکار کاهن اعظم را برید.عیسی به او گفت،”شمشیرت را غلاف کن!من می توانم
از پدرم درخواست کنم تا در یک لحظه،هزاران فرشته به کمک ما بفرستد.اما من
باید مطیع پدرم باشم.”سپس عیسی گوش راست آن مرد را شفا داد و شاگردان نیز
هر کدام متواری شدند.

داستانی از کتاب
مقدس;متی۲۶:آیه۱۴تا۵۶;مرقس۱۴:آیه۱۰تا۵۰;لوقا۲۲:آیه۱تا۵۶;یوحنا۱۸:آیه۱تا۱۱
