۹.خداوند موسی را برگزید
=======================

![obs-09-01.jpg](/var/www/vhosts/door43.org/httpdocs/data/gitrepo/media/en/obs/obs-09-01.jpg "obs-09-01.jpg")

بعد از آنکه یوسف مرد،همه بستگان او در مصر ماندند.آنها و فرزندانشان زندگی
را در مصر ادامه دادند و قوم بزرگی از آنها به وجود آمد که آنها را
اسراييلی صدا می زدند.

![obs-09-02.jpg](/var/www/vhosts/door43.org/httpdocs/data/gitrepo/media/en/obs/obs-09-02.jpg "obs-09-02.jpg")

بعد از سالهای زیاد،فرعونِ جدیدی به روی کار آمد.نسل جدید مصر و فرعون همه
کارهایی را که یوسف برای آنها انجام داده بود،به فراموشی سپردند.آنها از
اسراییلی ها می ترسیدند،برای اینکه تعداد آنها زیاد شده بود.بنابراین از
اسراییلی ها به عنوان برده استفاده می کردند.

![obs-09-03.jpg](/var/www/vhosts/door43.org/httpdocs/data/gitrepo/media/en/obs/obs-09-03.jpg "obs-09-03.jpg")

مصری ها،اسراییلی ها را مجبور به ساختن عمارت و ساختمان های جدید می
کردند.کارهای سخت وضعیت آنها را بسیار دشوار کرده بود.اما خدا آنها را برکت
داده بود و نسل آنها روز به روز بیشتر می شد.

![obs-09-04.jpg](/var/www/vhosts/door43.org/httpdocs/data/gitrepo/media/en/obs/obs-09-04.jpg "obs-09-04.jpg")

فرعون دید که نسل آنها روز به روز بیشتر می شود،بنابراین فرمان داد که همه
فرزندان پسر را به داخل رود نیل بیندازند تا غرق شوند.

![obs-09-05.jpg](/var/www/vhosts/door43.org/httpdocs/data/gitrepo/media/en/obs/obs-09-05.jpg "obs-09-05.jpg")

زنی از قبیله لاوی پسری را به دنیا آورد.او و همسرش تا مدتی که می توانستند
آن را از دید مصری ها پنهان کردند.

![obs-09-06.jpg](/var/www/vhosts/door43.org/httpdocs/data/gitrepo/media/en/obs/obs-09-06.jpg "obs-09-06.jpg")

سپس آنها او را در سبد شناوری که ساخته بودند گذاشتند.خواهر آن کودک از دور
مراقب بود که چه بر سر کودک می آید.

![obs-09-07.jpg](/var/www/vhosts/door43.org/httpdocs/data/gitrepo/media/en/obs/obs-09-07.jpg "obs-09-07.jpg")

دختر فرعون ناگهان سبد را دید و داخل آن را نگاه کرد.وقتی آن کودک را
دید،او را به فرزندی قبول کرد و مادر فرزند را به عنوان پرستار استخدام
کرد.وقتی که کودک بزرگتر شد،دختر فرعون نام او را موسی گذاشت.

![obs-09-08.jpg](/var/www/vhosts/door43.org/httpdocs/data/gitrepo/media/en/obs/obs-09-08.jpg "obs-09-08.jpg")

یک روز،وقتی موسی بزرگ شده بود،یک مصری را دید که یکی از عبرانیها را کتک
می زند.موسی سعی کرد که آن عبرانی را نجات دهد.

![obs-09-09.jpg](/var/www/vhosts/door43.org/httpdocs/data/gitrepo/media/en/obs/obs-09-09.jpg "obs-09-09.jpg")

وقتی که دید هیچکس او را زیر نظر ندارد،آن مصری را کشت و او را خاک
کرد،غافل از اینکه یک نفر او را دیده بود.

![obs-09-10.jpg](/var/www/vhosts/door43.org/httpdocs/data/gitrepo/media/en/obs/obs-09-10.jpg "obs-09-10.jpg")

زمانی که فرعون این موضوع را فهمید،سعی کرد که موسی را به قتل برساند،برای
کاری که انجام داده بود.اما موسی از مصر به طرف سرزمین مدیان که بیابان بود
،فرار کرد.

![obs-09-11.jpg](/var/www/vhosts/door43.org/httpdocs/data/gitrepo/media/en/obs/obs-09-11.jpg "obs-09-11.jpg")

موسی در سرزمینی که از مصر دور بود به چوپانی مشغول شد.او در آنجا ازدواج
کرد و خداوند به او دو پسر داد.

![obs-09-12.jpg](/var/www/vhosts/door43.org/httpdocs/data/gitrepo/media/en/obs/obs-09-12.jpg "obs-09-12.jpg")

یک روز،هنگامی که موسی مراقب گله خود بود.او دید که بوته شعله ور است ولی
نمی سوزد.پس نزدیک رفت تا علتش را بفهمد.وقتی او به بوته شعله ور نزدیک
شد،صدای خدا از میان بوته ندا داد«کفشهایت را از پا در بیاور،زیرا تو در
مکان مقدسی ایستاده ای»

![obs-09-13.jpg](/var/www/vhosts/door43.org/httpdocs/data/gitrepo/media/en/obs/obs-09-13.jpg "obs-09-13.jpg")

خدا گفت،«من رنج و مصیبت بندگان خود را در مصر دیدم،من تو را نزد فرعون می
فرستم نا قوم مرا از مصر بیرون آوری.من به آنها سرزمین کنعان را می
دهم،سرزمینی که قول آن را به ابراهیم،اسحاق و یعقوب داده بودم»

![obs-09-14.jpg](/var/www/vhosts/door43.org/httpdocs/data/gitrepo/media/en/obs/obs-09-14.jpg "obs-09-14.jpg")

موسی گفت:اگر آنها پرسیدند چه کسی تو را فرستاده چه بگویم؟خداوند
فرمود«هستم آنکه هستم مرا نزد شما فرستاده است.این نام جاودانه من است»

![obs-09-15.jpg](/var/www/vhosts/door43.org/httpdocs/data/gitrepo/media/en/obs/obs-09-15.jpg "obs-09-15.jpg")

موسی نمی خواست که برود،بنابراین خدا برادر موسی،هارون را با او فرستاد.خدا
به موسی و هارون گفت که دل فرعون را سر سخت می نمایم.

داستانی از کتاب مقدس:خروج باب ۱-۴
