۴۳.کلیسا شروع به کار می کند
===========================

![obs-43-01.jpg](/var/www/vhosts/door43.org/httpdocs/data/gitrepo/media/en/obs/obs-43-01.jpg "obs-43-01.jpg")

بعد از اینکه عیسی به آسمان بازگشت،شاگردان طبق دستور عیسی در اورشلیم
ماندند.پیروان عیسی با هم جمع می شدند و به طور مداوم دعا می کردند.

![obs-43-02.jpg](/var/www/vhosts/door43.org/httpdocs/data/gitrepo/media/en/obs/obs-43-02.jpg "obs-43-02.jpg")

در آن زمان عید یهودیان،پنطیکاست فرا رسید.پنطیکاست عید شکرگزاری
بود.یهودیان از سرتاسر دنیا به اورشلیم می آمدند تا این جشن را با هم
برگزار کنند.

![obs-43-03.jpg](/var/www/vhosts/door43.org/httpdocs/data/gitrepo/media/en/obs/obs-43-03.jpg "obs-43-03.jpg")

وقتی ایمانداران دور هم جمع شده بودند،ناگهان صدایی شبیه صدای وزش باد در
هوا پیچید و خانه را پر کرد.سپس چیزی شبیه شعله های آتش بر سرشان شعله ور
شد.آنگاه همه از روح القدوس پر شدند و شروع به سخن گفتن به زبانهایی کردند
که با آنها آشنایی نداشتند.

![obs-43-04.jpg](/var/www/vhosts/door43.org/httpdocs/data/gitrepo/media/en/obs/obs-43-04.jpg "obs-43-04.jpg")

وقتی اهالی اورشلیم از این موضوع خبردار شدند،مات و مبهوت ماندند که چه
اتفاقی افتاده است.مردم متعجب شدند وقتی دیدند که ایمانداران به زبان محلی
آنها تکلم می کنند و از اعمال عجیب خدا سخن می گویند.

![obs-43-05.jpg](/var/www/vhosts/door43.org/httpdocs/data/gitrepo/media/en/obs/obs-43-05.jpg "obs-43-05.jpg")

بعضی نیز شاگردان را متهم کردند که آنها مست هستند،اما پطرس ایستاد و
گفت،”گوش کنید!این مردم مست نیستند!این همان پیشگویی یوئیل نبی است که گفته
بود،'در روزهای آخر خدا تمام مردم را از روح خود پر خواهد ساخت'”

![obs-43-06.jpg](/var/www/vhosts/door43.org/httpdocs/data/gitrepo/media/en/obs/obs-43-06.jpg "obs-43-06.jpg")

“ای مردان اسرائیل،خدا به وسیله عیسی معجزات عجیب زیادی به عمل
رساند.همانطور که شما دیده اید و می دانید،شما او را به صلیب کشاندید.”

![obs-43-07.jpg](/var/www/vhosts/door43.org/httpdocs/data/gitrepo/media/en/obs/obs-43-07.jpg "obs-43-07.jpg")

“ولی خدا او را دوباره زنده کرد،زیرا داود نبی از قول مسیح می فرماید،' تو
نمی گذاری که بدن فرزند مقدس تو فاسد گردد.' خدا او را از مردگان
برخیزاند.ما شاهدان هستیم.”

![obs-43-08.jpg](/var/www/vhosts/door43.org/httpdocs/data/gitrepo/media/en/obs/obs-43-08.jpg "obs-43-08.jpg")

“عیسی اکنون در آسمان بر عالیترین جایگاه افتخار در کنار خدا نشسته است و
روح القدوس موعود را از پدر دریافت کرده و به پیروان خود عطا فرموده است،که
امروز شما نتیجه اش را می بینید و می شنوید.”

![obs-43-09.jpg](/var/www/vhosts/door43.org/httpdocs/data/gitrepo/media/en/obs/obs-43-09.jpg "obs-43-09.jpg")

“همین عیسی که شما بر روی صلیب کشتید،خدا او را خداوند و مسیح تعیین فرموده
است.”

![obs-43-10.jpg](/var/www/vhosts/door43.org/httpdocs/data/gitrepo/media/en/obs/obs-43-10.jpg "obs-43-10.jpg")

سخنان پطرس مردم را تحت تأثیر قرار داد.بنابراین به او گفتند،”اکنون باید
چه کنیم؟”

![obs-43-11.jpg](/var/www/vhosts/door43.org/httpdocs/data/gitrepo/media/en/obs/obs-43-11.jpg "obs-43-11.jpg")

پطرس گفت،”هر یک از شما باید از گناهانتان دست کشیده،به سوی او بازگردید و
به نام عیسی غسل تعمید بگیرید تا خدا گناهانتان را ببخشد.آنگاه خدا به شما
نیز این هدیه،یعنی روح القدوس را عطا خواهد فرمود.”

![obs-43-12.jpg](/var/www/vhosts/door43.org/httpdocs/data/gitrepo/media/en/obs/obs-43-12.jpg "obs-43-12.jpg")

تقریباً ۳٫۰۰۰ نفر به سخنان پطرس ایمان آوردند.آنها غسل تعمید گرفتند و به
جمع ایمانداران در کلیسا پیوستند.

![obs-43-13.jpg](/var/www/vhosts/door43.org/httpdocs/data/gitrepo/media/en/obs/obs-43-13.jpg "obs-43-13.jpg")

در تعلیمی که رسولان می دادند و در آئین شام خداوند و دعا،با سایر
ایمانداران مرتب شرکت می کردند.تمام ایمانداران با هم بودند و هر چه داشتند
با هم قسمت می کردند.آنها خدا را سپاس می گفتند و خدا هر روز عده ای را
نجات می داد و به جمع ایشان می افزود.

داستانی از کتاب مقدس;اعمال رسولان۲
