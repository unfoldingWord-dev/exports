۳۹.محاکمه عیسی
==============

![obs-39-01.jpg](/var/www/vhosts/door43.org/httpdocs/data/gitrepo/media/en/obs/obs-39-01.jpg "obs-39-01.jpg")

نیمه های شب بود.سربازان عیسی را به خانه کاهن اعظم بردند تا از او
بازخواست کنند.پطرس هم از دور به دنبال عیسی می آمد.وقتی عیسی را به داخل
خانه بردند،پطرس در بیرون خانه کنار آتش ایستاد.

![obs-39-02.jpg](/var/www/vhosts/door43.org/httpdocs/data/gitrepo/media/en/obs/obs-39-02.jpg "obs-39-02.jpg")

در داخل خانه کاهن اعظم یهود او را مورد بازجویی قرار داد.آنها شاهدانی
آوردند که به دروغ به عیسی تهمت بزنند.اما،اظهارات آنها با هم یکی
نبود،بنابراین آنها نمی توانستند ثابت کنند که او گناهکار است.عیسی نیز هیچ
سخنی بر زبان نمی آورد.

![obs-39-03.jpg](/var/www/vhosts/door43.org/httpdocs/data/gitrepo/media/en/obs/obs-39-03.jpg "obs-39-03.jpg")

سرانجام،کاهن اعظم به عیسی نگاه کرد و گفت،”به ما بگو،آیا تو مسیح پسر خدای
زنده هستی؟”

![obs-39-04.jpg](/var/www/vhosts/door43.org/httpdocs/data/gitrepo/media/en/obs/obs-39-04.jpg "obs-39-04.jpg")

عیسی گفت،”بله هستم،و یک روز مرا خواهید دید که در دست راست خدا نشسته ام و
بر ابرهای آسمان به زمین بازمی گردم.”ناگهان کاهن اعظم لباس خود را درید و
فریاد زد،”کفر گفت!دیگر چه احتیاجی به شاهد دارید؟همه شنیدید چه گفت!چه رأی
می دهید؟”

![obs-39-05.jpg](/var/www/vhosts/door43.org/httpdocs/data/gitrepo/media/en/obs/obs-39-05.jpg "obs-39-05.jpg")

همه فریاد زدند،”او لایق مرگ است!”آنگاه به صورتش آب دهان انداخته،او را
زدند.بعضی نیز به او سیلی زدند و او را مسخره می کردند.

![obs-39-06.jpg](/var/www/vhosts/door43.org/httpdocs/data/gitrepo/media/en/obs/obs-39-06.jpg "obs-39-06.jpg")

در بیرون خانه کنیزی پطرس را دید و گفت،”به گمانم تو هم با عیسای
بودی!”پطرس تکذیب کرد.اندکی بعد کنیزی دیگر همین حرف را به او
زد.سرانجام،کسانی که آنجا ایستاده بودند به او گفتند،”تو حتماً یکی از
شاگردان او هستی،زیرا لهجه ات جلیلی است!”

![obs-39-07.jpg](/var/www/vhosts/door43.org/httpdocs/data/gitrepo/media/en/obs/obs-39-07.jpg "obs-39-07.jpg")

پطرس قسم خورد گفت،”خدا مرا لعنت کند اگر این مرد را بشناسم!”فوراً،خروس
بانگ زد،و عیسی برگشت و به پطرس نگاه کرد.

![obs-39-08.jpg](/var/www/vhosts/door43.org/httpdocs/data/gitrepo/media/en/obs/obs-39-08.jpg "obs-39-08.jpg")

سپس پطرس از حیاط بیرون رفت و زار زار گریست.در ضمن وقتی یهودای خائن دید
که عیسی را محاکمه می کنند،غم و اندوه او را گرفت و دست به خودکشی زد.

![obs-39-09.jpg](/var/www/vhosts/door43.org/httpdocs/data/gitrepo/media/en/obs/obs-39-09.jpg "obs-39-09.jpg")

صبح روز بعد،سران یهود او را به نزد فرماندار رومی پیلاطوس بردند تا او را
به قتل برسانند.پیلاطوس از او پرسید،”آیا تو پادشاه یهود هستی؟”

![obs-39-10.jpg](/var/www/vhosts/door43.org/httpdocs/data/gitrepo/media/en/obs/obs-39-10.jpg "obs-39-10.jpg")

عیسی پاسخ داد،”همینطور است که می گویی.اما پادشاهی من همانند پادشاهی
دنیوی نیست.اگر بود،پیروانم برای من می جنگیدند.اما من برای این به دنیا
آمده ام تا حقیقت را به دنیا بیاورم و تمام کسانی که حقیقت را دوست دارند
از من پیروی می کنند.پیلاطوس گفت،”حقیقت چیست؟”

![obs-39-11.jpg](/var/www/vhosts/door43.org/httpdocs/data/gitrepo/media/en/obs/obs-39-11.jpg "obs-39-11.jpg")

بعد از گفتگوی پیلاطوس با عیسی،او به بیرون نزد جمعیت رفت و گفت،”من گناهی
در او نیافتم.”اما سران یهود و جمعیت فریاد زدند،”مصلوبش کن!”پیلاطوس پاسخ
داد،”او گناهکار نیست.”اما آنها اینبار با صدای بلندتری فریاد زدند.سپس
پیلاطوس برای بارسوم گفت،”او گناهکار نیست!”

![obs-39-12.jpg](/var/www/vhosts/door43.org/httpdocs/data/gitrepo/media/en/obs/obs-39-12.jpg "obs-39-12.jpg")

اما پیلاطوس از ترس اینکه شورش شود ترسید،بنابراین او عیسی را به سربازان
داد تا مصلوبش کنند.سربازان عیسی را شلاق زده و لباسی سلطنتی با تاجی از
خار سر او گذاشتند،و او را به تمسخر گرفتند و می گفتند،”زنده باد پادشاه
یهود!”

داستانی از کتاب
مقدس;متی۲۶:آیه۵۷-۲۷:آیه۲۶;مرقس۱۴:آیه۵۳-۱۵:آیه۱۵;لوقا۲۲:آیه۵۴-۲۳:آیه۲۵;یوحنا۱۸:آیه۱۲-۱۹:آیه۱۶
